40² undum azetansmu

Hoc anno ingentis rixae civilis initium ‚ religiosorum
cansa Regii exortum, pluribus annis calamitosas dissen-
tiones in urbe aluit. Reversa enim, ut supra exposuimus,
in antiquum coenobium divi Prosperi familia, plures ex
virginibus divi Raphaelis ad antiquos auae religionis pa-
tres reverti cupiebant3 contra divi Dominici coenobitae
ab illis semel derelictas fuisse dictitare, aliis jam addictas
'inique repeti, nec nisi violatis sacris in vetustum jus
amplius posse restitui. Nonnullas praeterea ut secum sen·
tirent seduxisse dicuntur. Alii Chrysanti Scajoli filiam,
quam opibus abundans pater plus quinque millium au·
reorum donario dato in earum virginum claustro incluse·
rat, ex antiquo odio cum ipsis primam conspirasse ferunt.
Oh amplam enim dotem superba alias velut suis faculta-
tibus viventes ⁸negligere ‚ suas fastuosius praedicare divi-
tias‚‘et supra omnes se extollere ab initio non desistent,
donec a patribus reprehensa diu muliebris ingenii licen·
tiam exercere non potuit. Tum vero vel ab aliis, vel ex
odio, quod per multos dies conmiserat, excitata se in pri·
stiuam servitutem non reversuram fremere, nimis durum ἵ
priorum esse jugum, nimiamque eorum severitatem que·
rebatur, et quandoque etiam senum insipientiam apud
socias deridebat. Tandem adscita sibi Alberti Gazzoli filia
sanguine conjuncta, aliisque sectae comitibus suscitatis,
vetustos rectores aperte abnuit, et divi Dominici religiosis
coenobium subijciendum esse palam dictitat. Frasia Si·
gnorella Fer-retiensis, cujus soror Gilia Antonio Behio
nupserat, cum aliis virginibus non temere contemnenda
antiquae religionis instituta, non hanc immerentibus pa·
tribus notam inurendam , non facile a ⁴vetusta disciplina
discedendum esse contendere. Demum communis vitae
societate relicta, sacrorumque foedere violato a convitiis


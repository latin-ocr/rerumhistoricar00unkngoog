344 aarum ucrausmm

turum vocasset. Tandem concilio ob sedandum tumultum
indicto Tertium dimitti placuit. Tertio itaque nonas
junii excedens ira odioque plenus et opibus ditatus Par-
mam se contulit. Regii vero Joannem Lalatam sordidissi-
mum hominem pro Praetore, et Praefecto reliquerat, qui
integro quadriennio omni inhumanitate avaritiaque usus
⁶ implacabile in se civium odium concitavit.-

Porro tanta eo tempore inter Parmenses ac Regienses
concordia fuit, ut ad mutuam benevolentiam declarandam
invicem concesserint, ut in alterutrorum agro quique, ve·
lut propriae urbis cives, res soli possent acquirere, et cen·
tum ferme Regienses cum posteris civitate Parmensi do·
nati fuere. Ceterum Othobonus completo induciarum tem-
pore, quae Venetorum auctoritate cum Nicolao Atestino
initae fuerant, quatuor millibus equitum veteranorum in-
structus Mutinae atque Ferrariae imminebat. Ei se con-
junxit Obicius Montegarolus qui castella quaedam in Fri·
gnano Nicolao adempta retinere non potuerat, et tum
Mutinensium, Joannisque Manfredi castellis direptis prae·
dam centum quinquaginta millium florenorum abegerat.
Nicolaus ad contundendam infesti hostis audaciam, Sfor·
tiam, qui Florentinorum copiis praefuerat, septingentorum
equitum stipendio promisso vocavit, et vexillo tradito,
in nuo turbinatus adamas aureo annulo inclusus invicti
ducis animum infractum denotabat, imperatorem exercitus
declaravit. Is ex Attendula familia Cotignolae agri Fa-
ventini oppido natus sub Alherico Balbiane prima militiae
rudimenta posuerat3 Mutius antea vocabatur, sed cum
praedam velut sui juris factam vi tuentem Balbianus
ferte deprehendisset, Sfortiae nomen indidit, quae vox
latine violentum significat. Apud Broliam Allobrogem in

Umbria Assisiatum tyrannum primum turmae equitum

 


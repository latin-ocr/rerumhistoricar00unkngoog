20 RERUM nncmlvsmu

amoris impatiens mulierem speciosissima sui forma captam
abduxit. Maritus gravem ab impudico juvene illatam in-
juriam ulturus, Lucumonem in jus vocat, qui gratia et
opibus apud judices potens absolvitur. Aruns injusta sen-
tentia commotus, simulque ob facti atrocitatem ira accen-
sus, ad Gallos cis Alpes deducendos, in 'Gallias contendit,
quos, ut ad pellendos Italia Tyrrhenos facilius invitaret,
generosissima vina, quae secum ex Italia attulerat, pri-
mum eis degustanda proposuit. Galli qui, vitibus nondum
trans Alpes allatis, usque ad ea tempora aquae potu usi
fuerant, novi liquoris dulcedine illecti , et Aruntis beatam
sedem promittentis amplissimis verbis impulsi, regionem ‚
ubi omnium rerum et Bacchi copiam haberent, petere
constituunt. Nec mora, uno consensu Alpibus superatis,
primo Insubriam , mox alias proximas terras ingressi ‚
duo de viginti, quae tum ad eum numerum excreverant,
opulentissimas Tyrrhenorum urbes, easque celeberrimas,
omnia Ariminum usque occupantes ceperunt. Ita Thus-
corum iniquitas, et impuniti adulterii facinus divina ul-
tione acerbius vindicatum fuit. Plinius (¹) vero Eliconem
quemdam ex Helvetiis civem fabrilem artem Romae exer-
cuisse, et in patriam remeantem ‚ ficum siccam, uvam,
oleum, ac vinum secum domum retulisse scribit3 quae
cum Galli primo admirarentur, mox summopere optarent,
Alpibus coercitam ‚ et inextricabili munimento septam
Italiam invaserunt. Caeterum prima Gallorum origo ex
Scythia Armenica provenire dicitur. Nam cum auctis gen-
tibus ob exuberantem multitudinem simul habitare plurimi
non possent, eorum pars, Riphaeis montibus superatis,
ad paludem Maeotidem, nunc Zabaccam vocatam, uni-

(ι) Lib. ra, cap. r.


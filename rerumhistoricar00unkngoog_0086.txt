80 annum nncrsnsmm

Coss. Olibrio et Rustico. Iisdem temporibus suit alter
Prosper in Gallis episeopus Aurelianensis D. Aniani
successor, ad quem epistola Sydonii Apollinaris . Petrus
scribit Divum Prosperum obiisse anno oooonxtr. Ei postea
successit. Thomas nonus antistes, si Divum Prosperum
octavum ponamus) vir religione praeclarus, sedente Romae
Hilario Ι Summo Pontifice anno oeccnxx . Is dum· ex more
in templo oraret subito sopore oppressus, et a Divo Pro-
spero monitus esse fertur, ut sacellum ampliaret: quare
expergefactus magnificum Divi Prosperi coenobium cum
templo eodem in loco aedificavit3 ejusque reliquias sua-
vissime redolentes priore extractas tumulo, hymnos con-
cinentibus religiosis ‚ atque universo spectante populo
sub maxima novi templi ara octavo calendas decembris
honorifice collocavit. Fama est tum caecos visum et surdos
auditum recepisse, plurimos quoque a deploratis morbis
sanatos, ac immundis spiritibus liberatos fuisse: eam oh
rem is dies festus apud nos translationis nomine solem-
nius celebratur. Alii tradunt translationem hano a Tho-
ma antistite e Mutorum familia factam fuisse anno 700.
Caeterum Valentiniano occiso intra paucos annos di-
versi principes successerunt, donec costantinopoli Flavius
Valerius Zeno, Romae vero Orestes cum Augustulo filio
Imperatores creati fuere . Horum ‘principum tempore
Odoacer cum Erulorum, et Turingorum, aliarumque gen-
tium comitatu ab extremis Pannoniae finibus venit, et
Oreste Pla‘centiae interfecto, totam Italiam occupavit. Is
primus fuit, qui ex barbaris Romanorum rex appellatus
apud nos sedem collocavit. Augustulus in tam adversa
fortuna, patre amisso, animum despondens ultimus Romae
imperator principatum deposuit. Nos vero prius pluribus
hostium incursionibus vexati, his tandem Barbaris tertia


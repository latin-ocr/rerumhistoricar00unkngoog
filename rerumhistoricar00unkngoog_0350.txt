336 annum aacmxsrum

etiam, et episcopos secum traxerunt. Demum cum Viter·
bium pervenissent, ut martyrum sepulchra Romae invi·
serent, Bonifacius fraudem suspicatus, praemissis militibus
comprehensum sacerdotem multitudinis ducem combussit:
caeteri grassante per Italiam pestilentia omnes fere morbo
sunt consumpti. Eo tempore Chrisolorus Bysantius literas
graecas, quae jam quingentos annos ab Italia exulave-
rant, Regium attulit, et ibi utriusque linguae scholas
instituit.

Inter haec Ioannes Bentivolus Bononiae civium fac-
tione potens, dum patriam se Joanni Galleacio proditu-
rum simulat, ingenti pecuniae summa, quam eo nomine
acceperat, plures militum copias conduxit et urbem per
tyrannidem invasit. Trecenti expediti equites oh eam
causam diu Regii detenti, detecta fraude, revocati fuere.
Hujus injuriae ultione in opportunius tempus dilata, Jo-
annes Galleacius memorabile opus aggressus est. A Pado
enim ad Hostiliam per duo millia passuum usque ad Pa·
tavii paludes fossam excavavit, et inde aliam per septem
millia passuum navigabilem in veronensem agrum. per·
duxit. Itaque Veronensibus latis aquarum emissariis mu·

 

nitis prohibuit, ne quis eo Patavio Ferrariave posset com·
meare. At Florentini et Veneti, qui principem in dies ad
totius Italiae regnum aspirantem vehementer timebant,
Robertum Bavariae ducem, quem septem viri, Ladislao
ob ignaviam exauctorato, Caesarem creaverant magnis
pollicitationibus illectum in Italiam vocant3 sed non prius
promissam pecuniam accepturus erat, quam Vicecomitis
. fines attigisset. Brixianum igitur agrum ad lacum Bena-
cum ingressus, mercedis partem babuerat, cum a Facino
Cane, primis Germanorum alis profligatis, Tridentum re·
truditur. Fugientem ¹Florentini, quominus in Germaniam


90 RERUM uolt-mmm

sed alii eum Anassolum dictum fuisse putant3 qui moriens
Anicheto familiari impuberum filiorum tutelam commen-
davisse traditur. Is singulari probitate ac diligentia se -erga
pupillos, et populum gessit, adultisque patroni liberis sincera
fide imperio restituto summam ex administratione laudem
promeruit. Sed quo anno id evenerit non satis constat.

Interim a ducibus Longobardis universa fere Italia,
praeter urbem Romam , subacta, Longinus, quem a Justi-
uo 11⁰ Italiae praefectum fuisse -supra dixi, dum barbari
rege carebant, opportunam proferendi imperii occasionem
esse arbitratus est. Itaque Taurisio primum, deinde Pa-
tavio, mox Vicentia , Mantua, Cremona et Placentia oc-
cupatis, audax factus etiam Mediolanum contendit. Urbis
dux Peridius cum valida militum manu exiens, undecim
millibus hostium caesis , exarchum Ravennam turpiter
fugere compulit. Ac rursus Flotharium Pannoniae regem,
qui , quadraginta millibus hominum cis alpes adductis,
Longino opem tulerat , cum toto exercitu delevit. Hanc
injuriam ulturus Florisius vir inter Pannoniae principes
insignis, magnis militum copiis et ipse Italiam ingressus,
primo impetu Mantuam, Cremonam, Mutinam, Regium
et Placentiam occupavit. Sed eo intra ¹ paucos dies com-
mutata voluntate domum reverso, Mantuam, Brixiam,
, Bergomum et Regium Peridius invasit. Demum tanta
felicitate elatus in eam spem venit, ut etiam ad totius
Italiae regnum spectaret. Sed haec consilia exarchi vigi-
lantia dissipavit3 qui per L. Cornelium et Fulvium Flac·
cum Coss. intra Padum brevi omnia recepit. Demum
Peridio cum altero consule in singulari certamine mutuis
vulneribus extincto, Romanorum exercitus cum univema
provincia, capto Mediolano, etiam Regium Constantino-
politani imperatoris ditioni subjecit.


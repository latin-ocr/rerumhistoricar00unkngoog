57² nanum enormium

audiri petunt. Orta altercatione Princeps se eos, qui primi ,
Ferrariam venissent , auditurum. pronunciavit. Interim
utrisque dimissis circa boram noctis secundam prius Re·
giensium petitioni benigne vacavit, a quibus sacramento
pro more promissae fidei servandae praestito antiquas cum
majoribus initas conventiones liberaliter confirmavit. Po-
stridie mutinensium quoque legatis satisfecit. Sequenti
anno (¹) cum tota Gallia cisalpina annona maxime labo-
raret, ut frumenti sextarius pene tribus aureis veniret,
‘paupertati consulendum esse Regii decuriones censuerunt.
Egentibus enim cuique familiae, a qua alerentur, attri-
butis, magnam etiam stipem ad sustentandos inopes,
elatis in publicis supplicationibus tutelarium Sanctorum
reliquiis, quinto calendas februarii collegerunt. Respublica
sexcentos aureos, religiosa profanorum sodalitia centenos,
aut quinquagenos, tricenosve pro facultatibus contulerunt.
Templi majoris Collegium fruges mille ducentis aureis
aestimatas donavit. Religiosorum quoque coenobia aureos
calices, sacras lanceas et argentea vasa ‚ aliquae matronae
anulos, et monilia, elenchos, vel frumentum, aut aurum
magno pietatis studio obtulerunu Universa summa quatuor
millia aureorum excessit, quae ab attrita bello civitate
vix sperari potuisset. Alphonsus vero Cosmi Medicoe Flo-
rentiae principis filiam, quam proximo anuo acceperat
conjugem, ad se venientem decimotertio calendas martii
magna pompa excepit. Triginta juniores matronas vigesi-
mum quintum annum nondum excedentes, vestibus albo
bombice damasceno opere elaboratis et argento picturatis
indutas Bononiam usque obviam misit. Aliae praeterea
maturiori aetate totidem eodem habitu ad Poggium Lam·

· (¹) “³12¹-

